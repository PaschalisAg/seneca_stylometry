quo peritura fuit nisi si crudelis id ipsum exigis ut pereat luctuque levabere nostro Scilicet haud satis est quod te spectante revincta est et nullam quod opem patruus sponsusve tulisti insuper a quoquam quod sit servata dolebis praemiaque eripies Quae si tibi magna videntur ex illis scopulis ubi erant adfixa petisses Nunc sine qui petiit per quem haec non orba senectus ferre quod et meritis et voce est pactus eumque non tibi sed certae praelatum intellege morti Ille nihil contra sed et hunc et Persea vultu alterno spectans petat hunc ignorat an illum cunctatusque brevi contortam viribus hastam quantas ira dabat nequiquam in Persea misit Ut stetit illa toro stratis tunc denique Perseus exsiluit teloque ferox inimica remisso pectora rupisset nisi post altaria Phineus isset et indignum scelerato profuit ara Fronte tamen Rhoeti non inrita cuspis adhaesit Qui postquam cecidit ferrumque ex osse revulsum est calcitrat et positas adspergit sanguine mensas Tum vero indomitas ardescit vulgus in iras telaque coniciunt et sunt qui Cephea dicunt cum genero debere mori Sed limine tecti exierat Cepheus testatus iusque fidemque hospitiique deos ea se prohibente moveri Bellica Pallas adest et protegit aegide fratrem datque animos Erat Indus Athis quem flumine Gange edita Limnaee vitreis peperisse sub undis creditur egregius forma quam divite cultu augebat bis adhuc octonis integer annis indutus chlamydem Tyriam quam limbus obibat aureus ornabant aurata monilia collum et madidos murra curvum crinale capillos Ille quidem iaculo quamvis distantia misso figere doctus erat sed tendere doctior arcus Tunc quoque lenta manu flectentem cornua Perseus stipite qui media positus fumabat in ara perculit et fractis confudit in ossibus ora Hunc ubi laudatos iactantem in sanguine vultus Assyrius vidit Lycabas iunctissimus illi et comes et veri non dissimulator amoris postquam exhalantem sub acerbo vulnere vitam deploravit Athi -ne quos ille tetenderat arcus arripit et cum me tibi sint certamina dixit nec longum pueri fato laetabere quo plus invidiae quam laudis habes Haec omnia nondum dixerat emicuit nervo penetrabile telum vitatumque tamen sinuosa veste pependit Vertit in hunc harpe -ne spectatam caede Medusae Acrisioniades adigitque in pectus at ille iam moriens oculis sub nocte natantibus atra circumspexit Athi -ne seque acclinavit ad illum et tulit ad manes iunctae solacia mortis Ecce Syenites genitus Metione Phorbas et Libys Amphimedo -ne avidi committere pugnam sanguine quo late tellus madefacta tepebat conciderant lapsi surgentibus obstitit ensis alterius costis iugulo Phorbantis adactus At non Actoride -ne Erytum cui lata bipennis telum erat hamato Perseus petit ense sed altis exstantem signis multaeque in pondere massae ingentem manibus tollit cratera duabus infligitque viro rutilum vomit ille cruorem et resupinus humum moribundo vertice pulsat Inde Semiramio Polydegmona sanguine cretum Caucasiumque Abari -ne Sperchionidenque Lycetum intonsumque comas Helice -ne Phlegyanque Clytumque sternit et exstructos morientum calcat acervos Nec Phineus ausus concurrere comminus hosti intorquet iaculum quod detulit error in Ida -ne expertem frustra belli et neutra arma secutum Ille tuens oculis inmitem Phinea torvis quandoquidem in partes ait abstrahor accipe Phineu quem fecisti hostem pensaque hoc vulnere vulnus iamque remissurus tractum de