senescit tantus in caecum chaos casurus iterum tunc adest mundo dies supremus ille qui premat genus impium caeli ruina rursus ut stirpem novam generet renascens melior ut quondam tulit iuvenis tenente regna Saturno poli tunc illa virgo numinis magni dea Iustitia caelo missa cum sancta Fide terris regebat mitis humanum genus non bella norant non tubae fremitus truces non arma gentes cingere assuerant suas muris nec urbes pervium cunctis iter communis usus omnium rerum fuit et ipsa Tellus laeta fecundos sinus pandebat ultro tam piis felix parens et tuta alumnis alia sed suboles minus conspecta mitis tertium sollers genus novas ad artes extitit sanctum tamen mox inquietum quod sequi cursu feras auderet acres fluctibus tectos gravi extrahere pisces rete vel calamo levi decipere volucres crate vel tenere laqueo premere subiectos iugo tauros feroces vomere immunem prius sulcare terram laesa quae fruges suas interius alte condidit sacro sinu sed in parentis viscera intravit suae deterior aetas eruit ferrum grave aurumque saevas mox et armavit manus partita fines regna constituit novas extruxit urbes tecta defendit sua aliena telis aut petit praedae imminens neglecta terras fugit et mores feros hominum et cruenta caede pollutas manus Astraea virgo siderum magnum decus cupido belli crevit atque auri fames totum per orbem maximum exortum est malum luxuria pestis blanda cui vires dedit roburque longum tempus atque error gravis collecta vitia per tot aetates diu in nos redundant saeculo premimur gravi quo scelera regnant saevit impietas furens turpi libido Venere dominatur potens luxuria victrix orbis immensas opes iam pridem avaris manibus ut perdat rapit sed ecce gressu fertur attonito Nero trucique vultu quid ferat mente horreo Nero Praefectus Seneca Perage imperata mitte qui Plauti mihi Sullaeque caesi referat abscisum caput Praef Iussa haud morabor castra confestim petam Se -ne Nihil in propinquos temere constitui decet Ner Iustum esse facile est cui vacat pectus metu Se -ne Magnum timoris remedium clementia est Ner Extinguere hostem maxima est virtus ducis Se -ne Servare cives maior est patriae patri Ner Praecipere mitem convenit pueris senem Se -ne Regenda magis est fervida adolescentia Ner Aetate in hac sat esse consilii reor Se -ne Vt facta superi comprobent semper tua Ner Stulte verebor ipse cum faciam deos Se -ne Hoc plus verere quod licet tantum tibi Ner Fortuna nostra cuncta permittit mihi Se -ne Crede obsequenti parcius levis est dea Ner Inertis est nescire quid liceat sibi Se -ne Id facere laus est quod decet non quod licet Ner Calcat iacentem vulgus Se -ne Invisum opprimit Ner Ferrum tuetur principem Se -ne Melius fides Ner Decet timeri Caesarem Se -ne At plus diligi Ner Metuant necesse est Se -ne Quicquid exprimitur grave est Ner Iussisque nostris pareant Se -ne Iusta impera Ner Statuam ipse Se -ne Quae consensus efficiat rata Ner Respectus ensis faciet Se -ne HOC absit nefas Ner An patiar ultra sanguinem nostrum peti inultus et contemptus ut subito opprimar exilia non fregere summotos procul Plautum atque Sullam pertinax quorum furor armat ministros sceleris in caedem meam absentium cum maneat